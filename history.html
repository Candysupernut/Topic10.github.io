<html>
    <head>
        <meta charset="utf-8">
        <title>Історія</title>
		<link href="style2.css" rel="stylesheet">
	</head>
<body>


<h1><p>Хотинська фортеця – свідок численних війн та баталій. Протягом століть вона була центром розвитку ремесел і торгівлі, культури та економіки. Ця середньовічна красуня може багато розповісти тому, хто побажає вислухати її…</p>

<p>Не випадково скелястий мис над Дністром наші предки називали «Хотінь». Назва міста походить від дієслова «хотіти»,<br> оскільки мис був бажаним та надійним місцем для давніх поселенців. Завдяки міцній твердині та вигідному<br> розташуванню Хотин став центром розвитку ремесел і торгівлі, які, своєю чергою, сприяли розквіту його<br> культури та економіки. Місто було важливим пунктом у європейсько-азійській торгівлі.</p>

<p><div class="text">Розташований на основних транспортних магістралях, Хотин завжди привертав увагу завойовників.<br> З метою захисту від них була споруджена фортеця, яка пережила століття і бачила під своїми мурами<br> полчища воїнів Османської імперії, повстанців Мухи, народних месників Дитинки, вояків Дмитра<br>Вишневецького (Байди), Петра Дорошенка.

Під час Визвольної війни українського народу<br> проти польської шляхти у Хотин двічі вступали війська Богдана Хмельницького.</div></p>

<p><div class="text1">Відома Хотинська фортеця і подіями Хотинської війни,<br> яка проходила під стінами фортеці у вересні – на початку жовтня 1621 р.<br> Ця війна прославила запорозьких козаків та їхнього гетьмана<br> Петра Конашевича-Сагайдачного і стала переломним моментом в історії Османської імперії.<br> Перемога під Хотином врятувала Західну Європу від вторгнення яничар,<br> справила сильне враження на всі народи і набула відголосу у світовій літературі.</div></p>

<p><div class="text2">Упродовж XVII ст. Хотин переходив з рук до рук,<br> ним володіли і польські королі, і турецькі феодали,<br> не раз місто визволяли запорозькі козаки.<br> Під час Визвольної війни у Хотині перебували<br> війська Богдана Хмельницького (1650–1653 рр.).<br> Тільки на початку XVIII ст. туркам вдалося остаточно закріпитися в Хотині і в фортеці.<br> Після реконструкції 1712–1718 рр. (за участю французьких інженерів) вона стала <br>наймогутнішим вузлом османської оборони на сході Європи. <br>І хоча в ХVIII–ХІХ ст. фортеця поступово втрачає своє оборонне значення,<br> та під її мурами продовжували кипіти битви.</div></p>

<p><div class="text3">У 1826 р. місту Хотину був наданий герб: в золотому полі срібна фортеця з трьома баштами;<br> на двох крайніх вміщено по бунчуку, а на середній – півмісяць на держаку;<br> над ним хрест:навхрест – дві шаблі лезами вниз,<br> над ними – срібний хрест на ознаку взяття Турецької фортеці.</div></p>

У Хотинській фортеці проводилися зйомки багатьох художніх фільмів, серед яких «Гадюка», «Захар Беркут», «Балада про доблесного лицаря Айвенго», «Три мушкетери», «Стріли Робін Гуда». Серед недавніх – екранізація твору відомого українського письменника Юрія Мушкетика «Яса» та зйомки кінострічки «Запорозька Січ» за повістю Миколи Гоголя «Тарас Бульба».<h1>
</body>
</html>